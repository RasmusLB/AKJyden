<!DOCTYPE html>
<html>

<head>
    <meta charset="utf-8">
    <meta http-equiv="X-UA-Compatible" content="IE=edge">
    <title>Nyhed</title>
    <meta content="width=device-width, initial-scale=1, maximum-scale=1, user-scalable=no" name="viewport">
    <link rel="stylesheet" href="https://cdnjs.cloudflare.com/ajax/libs/font-awesome/4.5.0/css/font-awesome.min.css">
    <link rel="stylesheet" href="scss/main.css">
    <link rel="stylesheet" href="scss/skin.css">
    <link rel="stylesheet" href="https://www.w3schools.com/w3css/4/w3.css">

    <script src="https://ajax.googleapis.com/ajax/libs/jquery/3.2.1/jquery.min.js"></script>
    <script src="http://netdna.bootstrapcdn.com/bootstrap/3.3.1/js/bootstrap.min.js"></script>
    <script src="./script/index.js"></script>
</head>

<body style="background-color: white;">
<div style="color: #292194;background-color: white;font-family: Arial;">
	<h2>Gradvis genåbning</h2>
	<h5>25. maj 2020</h5>
    <p>
        Det kommer ikke som en overraskelse, at indendørs kampsport må væbne sig med tålmodighed, når det kommer til at genåbne 
        efter corona-nedlukningen. Vi kommer, ligesom alle andre, til at åbne gradvist og med helt andre vilkår, end før corona.
    
    </p>
    <p>
        Den foreløbige plan er, at genoptage træningsaktiviteter i fase 3 af corona genåbningen. Det betyder, at vi forventer 
        at starte på en form for fællestræning fra d. 8 juni. Vi kender endnu ikke vilkårene for denne træning, men det bliver 
        formentlig:
    </p>
    <ul>
        <li>2 ugentlige træninger på hhv. mandage og torsdag. Begge dage fra 18:30-20:00. Træning er for medlemmer. 
            Tilmelding og betaling foregår som normalt</li>
        <li>Udendørs træning. Træningslokalerne vil med stor sandsynlighed ikke være tilgængelige - heller ikke toiletter. 
            Tag derfor hensigtsmæssigt tøj på og ankom omklædt.</li>
        <li>Medbring eget udstyr. Alt klubbens udstyr, som vi tidligere har deles om (håndvægte, måtter, medicinbolde, etc.) 
            bliver ikke brugt. Medbring i stedet eget udstyr. Som udgangspunkt vil det være smart at medbring en måtte og noget 
            vand. Kræves der ekstra udstyr vil trænerne melde dette ud på facebook siden.</li>
        <li>Deltager begrænsning. Det ligger i udsigt, at forsamlingsforbuddet hæves fra de nuværende 10 personer til mellem 
            30-50. Vi skal overholde dette lovkrav. Derfor vil der måske være en form for tilmelding til træningerne, efter 
            først til mølle princippet – fx gennem facebook, så vi kan sikre at vi overholder loven.</li>
        <li>Træning der overholder sundhedsstyrelsens retningslinjer. Vi skal overholde retningslinjerne fra myndighederne. 
            Derfor vil træningen sandsynligvis være noget anderledes end vi kender den.</li>
    </ul>
    <p>
        Vi vil udmelde de konkrete vilkår og retningslinjer, så snart vi kender til dem. 
    </p>
    <p>    
        Der er håb for, at vi engang i fase 4, som begynder i midt august, kan tage klublokalerne i brug og vende tilbage til 
        en mere velkendt form for træning. Det er dog stadig ren spekulation…
    </p>
    <p>
        Vi er ligesom mange andre lokale virksomheder og forretninger ramt på økonomien i denne situation. Bestyrelsen har 
        derfor besluttet, at der i forhold til medlemmernes kontingent ikke gives kompensation for den periode der har været 
        corona-lukket. Vi håber på jeres forståelse for denne beslutning og håber på at I fortsat vil støtte op om klubben, 
        ved at sørge for at forlænge jeres medlemsskab, når det bliver aktuelt. 
    </p>
    
</div>

</body>
</html>